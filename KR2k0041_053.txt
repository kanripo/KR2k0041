# -*- mode: mandoku-view -*-
#+TITLE: 畿輔通志
#+DATE: 2019-03-29 20:52:16.115731
#+PROPERTY: ID KR2k0041
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 53
<pb:KR2k0041_WYG_053-1a>¶
　　欽定四庫全書¶
¶
　　畿輔通志卷五十三¶
¶
　　古蹟¶
¶
　　邦國之志古蹟周官誦訓道方志土訓道地事之遺¶
意也其事既徃所可求者惟蹟而已而時代久逺傳¶
聞異辭傳㑹而失實者惟北方為甚蓋自邃古以後¶
漢唐以前帝王都㑹並在於北其間聖賢豪傑始終¶
之迹㑹盟戰鬬經歴之所忠孝節義高人達士遺踪¶
<pb:KR2k0041_WYG_053-1b>¶
之所留紛𧷤遐荒欲既其實厥維艱哉今¶
¶
　　京畿乃古幽冀二州地軒轅都𣵠鹿合符釡山舜肇幽¶
州禹疏九河導太行恒山至於碣石夷齊産孤竹召¶
公國北燕事具尚書史記信而有徵然其文甚略郊¶
圻城郭壇坫以及車轍馬跡之所經不可得而詳也¶
他如齊桓之刜令支漢祖之攻東垣光武之渡滹沱¶
唐太宗之征高麗周世宗之復三關凡正史所載歴¶
代兵爭之地其事顯著而多無蹟之可求舊志寥寥¶
<pb:KR2k0041_WYG_053-2a>¶
數簡舎故城而外多載近代亭臺池館其事淺末無¶
足道者又或土人無知因事具書傳而妄搆其蹟以¶
成之其譌舛尤甚巢許箕潁逺在河南而誤指行唐¶
延陵季子自齊反呉子死𦵏于嬴博則嬴博不宜在¶
齊之北境七國分疆莊子楚産就其寓言亦第謂曽¶
遊於梁不聞其至燕乃以地有漆園而謂周曽吏于¶
此此皆事蹟顯然易辨者猶相䝉若此况禆官野史¶
草鄙無稽之説乎今去其譌謬而旁羅唐宋以來文¶
<pb:KR2k0041_WYG_053-2b>¶
人才士所記述以増益之其介在疑似者亦未敢盡¶
薙葢舊志所陳僅千百之十一耳與其過而廢也寧¶
過而存之以俟博物洽聞者考訂焉¶
¶
　　順天府¶
¶
　　薊縣故城　今大興縣治水經濕水過廣陽薊縣北¶
注濕水又東北逕薊縣故城南(餘詳建置巻)¶
¶
　　廣陽故城　在良鄉縣東漢置屬廣陽國後漢屬廣¶
陽郡晉屬燕國後魏屬燕郡北齊省水經注聖水¶
<pb:KR2k0041_WYG_053-3a>¶
又東廣陽水注之水出小廣陽西山東逕廣陽故¶
城北括地志廣陽故城在良鄉縣東北三十七里¶
¶
　　陽鄉故城　在良鄉縣西南漢置屬涿郡後漢廢地¶
理風俗記涿縣東五十里有陽鄉亭後分為長鄉¶
縣寰宇記陽鄉故城在今縣西北二十七里¶
¶
　　方城故城　在固安縣南本燕方城邑漢因置縣屬¶
廣陽國後漢屬涿郡晉屬范陽國後魏屬范陽郡¶
後幷入宻雲括地志方城故城在固安縣南十七¶
<pb:KR2k0041_WYG_053-3b>¶
里縣志方城即今縣西南方城村¶
¶
　　臨鄉故城　在固安縣南漢置屬涿郡後漢省入方¶
城水經注巨馬水上承䕶陂於臨鄉縣故城西東¶
南逕臨鄉南地理記曰方城南十里有臨鄉城故¶
縣也括地志臨鄉故城在固安縣南五十七里¶
¶
　　潞縣故城　在通州東漢置曰路屬漁陽郡後漢因¶
之改為潞金於縣置通州屬大興府明初省入州¶
州志今州東八里甘棠鄉有古城周四里許如縣¶
<pb:KR2k0041_WYG_053-4a>¶
故墟葢隋唐時潞縣治¶
¶
　　漷陰故城　在通州南四十里本漢泉州地屬漁陽¶
郡遼置漷陰縣屬析津府元陞為漷州屬大都路¶
明復為縣屬通州¶
¶
　　本朝併入州縣志渾河出其東南而萬艘經泊漷水環¶
於西北而三𣲖分流長堤如龍蜿蜒相接㑹於城¶
陰亦形勝之地也¶
¶
　　臨泃故城　在三河縣東南石趙置城於此亦曰臨¶
<pb:KR2k0041_WYG_053-4b>¶
渠城唐置縣屬幽州尋省入潞後改置為三河屬¶
薊州水經注洳水東入於泃河泃河又東逕臨河¶
城北屈而歴其城東城邑考舊城在今縣東三里¶
泃河南¶
¶
　　武清舊城　在今武清縣東唐置屬幽州明初移今¶
治縣志故城在今縣東邱家莊南東距白河十七¶
里明洪武初因水患遷於縣西八里元衛帥府鎮¶
撫衛即今治也¶
¶
<pb:KR2k0041_WYG_053-5a>¶
　　昌平舊城　在今昌平州東南漢置屬上谷郡後魏¶
省入軍都水經注魏氏土地記曰薊城東北一百¶
四十里有昌平城城西有昌平河括地志昌平故¶
城在今縣東南六十里¶
¶
　　軍都故城　在昌平州東漢置屬上谷郡後魏屬燕¶
郡天平中以東燕京寄治于此後周廢寰宇記昌¶
平縣在幽州西北九十五里本漢軍都縣後魏移¶
軍都于今縣東北二十里更於故縣置東燕州及¶
<pb:KR2k0041_WYG_053-5b>¶
昌平郡昌平縣後州郡廢而縣屬幽州縣志五代¶
唐改曰燕平縣徙治曹村又徙于白浮圖城¶
¶
　　萬年故城　在昌平州西南後魏置屬平昌郡隋省¶
狐奴故城　在順義縣東北漢置屬漁陽郡後漢因¶
之三國魏省晉復置屬燕國後魏廢水經濕餘水¶
又北屈東南至狐奴縣西入于沽河又沽水南過¶
漁陽狐奴縣北西南與濕餘水合為沽河注沽水¶
西南逕狐奴山西又南逕狐奴縣故城西縣志狐¶
<pb:KR2k0041_WYG_053-6a>¶
奴縣舊城在縣東北三十里¶
¶
　　安樂故城　在順義縣西南漢置屬漁陽郡後魏併¶
入潞水經注魏氏土地記曰沽水又南逕安樂縣¶
故城東縣志縣西北六里有安樂莊¶
¶
　　順州故城　今順義縣治(詳建置巻)¶
¶
　　漁陽故城　在宻雲縣西南三十里戰國時燕置漁¶
陽郡漢更置縣為郡治三國魏廢後魏復置屬漁¶
陽郡隋郡治無終縣省唐復置為郡治屬薊州遼¶
<pb:KR2k0041_WYG_053-6b>¶
宋金元皆因之明廢括地志漁陽故城在宻雲縣¶
南十八里漁水之陽¶
¶
　　厗奚故城　在宻雲縣東北塞外獷平城東北漢置¶
屬漁陽郡後漢因之曰傂奚晉廢後魏宻雲郡治¶
此志疑為提携水經注鮑邱水又南逕傂奚縣故¶
城東¶
¶
　　獷平故城　在宻雲縣東北漢置屬漁陽郡後漢因¶
之晉省水經注鮑邱水又西南逕獷平縣故城東¶
¶
<pb:KR2k0041_WYG_053-7a>¶
　　白檀故城　在宻雲縣東北塞外漢置屬漁陽郡後¶
齊廢入宻雲水經注濡水又東南流逕漁陽白檀¶
縣故城¶
¶
　　滑鹽故城　在宻雲縣塞外厗奚城東北漢置屬漁¶
陽郡後漢省水經注大榆河又東南逕舊漁陽郡¶
之滑鹽縣南左合縣之北谿水其水南流逕滑鹽¶
縣故城東世謂之斛鹽城¶
¶
　　要陽故城　在宻雲縣東北塞外漢置屬漁陽郡後¶
<pb:KR2k0041_WYG_053-7b>¶
漢省後魏復置屬宻雲郡北齊廢水經注濡水又¶
東南與要水合水出塞外東南流逕要陽縣故城¶
東本都尉治縣志要陽故城在東南六十里¶
¶
　　安樂故城　在宻雲縣東北後魏置屬安州後齊廢¶
隋復置唐改為宻雲郡屬檀州縣志安樂故城在¶
今縣東北一百八十里¶
¶
　　宻雲舊城　在今宻雲縣治後(詳建置卷)¶
¶
　　良鄉舊城　在房山縣東漢置屬𣵠郡後唐末改置¶
<pb:KR2k0041_WYG_053-8a>¶
今良鄉縣城廢縣志良鄉故城在涿州北四十里¶
¶
　　益昌故城　在霸州東北漢置屬涿郡後漢廢水經¶
注巨馬水東逕益昌縣故城南地里風俗記曰方¶
城縣東八十里有益昌城故縣也¶
¶
　　文安舊城　在今文安縣東漢置屬勃海郡唐徙今¶
治縣志今縣東北有栁河鎮故城上有漢縣令趙¶
䕫祠即文安故城也¶
¶
　　東平舒故城　今大城縣治水經注枝水又逕東平¶
<pb:KR2k0041_WYG_053-8b>¶
舒縣故城南縣志故城基址在今縣北(餘詳建置卷)¶
¶
　　西章武故城　在大城縣南後魏置屬章武郡齊省¶
縣志章武城在今縣南四十七里以在章武之西¶
故加西也¶
¶
　　平谷舊城　在今平谷縣東北漢置屬漁陽郡後魏¶
併入潞後漢書注平谷縣故城在今潞縣北水經¶
注泃水又東南逕平谷縣故城東南與洳河㑹洳¶
水又東南流逕平谷縣故城西縣志古縣城在今¶
<pb:KR2k0041_WYG_053-9a>¶
縣東北十二里今名城子莊¶
¶
　　征北小城　在大興縣東後漢末公孫瓚所築晉置¶
征北將軍嘗治此因名征北小城建興初劉琨所¶
屯也址久堙¶
¶
　　迴城　在大興縣東南名勝志迴城在薊縣東唐遷¶
營州於薊為築此城近邱旁¶
¶
　　君子城　在宛平縣西西山口俗名君子口寰宇記¶
石勒每破一州必簡别衣冠號君子城洎平幽州¶
<pb:KR2k0041_WYG_053-9b>¶
擢荀綽裴憲等還襄國經此¶
¶
　　納降城　在宛平縣西南唐㑹要幽州域内有經畧¶
軍有納降軍本納降守捉故丁零川也後置納降¶
軍使戍守於此西南又有安塞軍赫連城閭城在¶
宛平縣西南三十五里亦曰關城故城址在焉¶
¶
　　牙城　在宛平縣西南五里相傳唐藩鎮牙地也¶
¶
　　舊燕城　在宛平縣西南遼史地理志晉高祖以遼¶
有援立功割幽州等十六州以予太宗陞為南京¶
<pb:KR2k0041_WYG_053-10a>¶
方三十里即遼故都也¶
¶
　　土城　在宛平縣西北八里即元大都故城也俗謂¶
之土城闗¶
¶
　　韓城　在固安縣東南十八里困學紀聞涿郡方城¶
縣有韓侯城名勝志韓侯城今縣南名韓砦營者¶
是¶
¶
　　楊六郎城　在永清縣信安鎮相傳楊延昭所築¶
¶
　　常道城　在東安縣西北五十里魏書地形志安次¶
<pb:KR2k0041_WYG_053-10b>¶
有故萇道城¶
¶
　　石梁城　在東安縣東南唐武德中曽移安次治于¶
此方輿紀要石梁城在舊州頭東南五十里或云¶
南北朝時所置戍守城也¶
¶
　　崧州舊城　在東安縣西北七十里遼古納王所置¶
州也¶
¶
　　葛城　在東安縣南三十五里相傳宋建屯守于此¶
¶
　　狼城　在東安縣南四十里宋信安軍之狼城寨也¶
<pb:KR2k0041_WYG_053-11a>¶
縣志有裏外二狼城相距五里舊有河一道流經¶
其間¶
¶
　　古城　在香河縣北五里相傳唐太宗東征所築以¶
屯兵者今遺址尚存高五尺許¶
¶
　　紻城　在三河縣西北三十里水經注泃河南逕紻¶
城東而南合五百溝水¶
¶
　　長城　在武清縣西南三十里延袤數百里相傳戰¶
國時燕所築¶
¶
<pb:KR2k0041_WYG_053-11b>¶
　　秦城　在寶坻縣東南十里相傳秦始皇築¶
¶
　　軍梁城　在寶坻縣東南二百里志稱五代時劉仁¶
恭所築亦作軍糧城¶
¶
　　芹城　在昌平州東三十里隋圖經昌平縣有芹城¶
¶
　　古疑城　在昌平州西北二十五里南小口之西¶
¶
　　共城　在宻雲縣東北五十里括地志在檀州燕樂¶
縣界即舜流共工之地一作龔城¶
¶
　　貍陽城　在宻雲縣南¶
¶
<pb:KR2k0041_WYG_053-12a>¶
　　博陸城　在宻雲縣東南漢書注漁陽有博陸城在¶
君山之陽處平陸之上匝帶川流面據四水¶
¶
　　廟城　在懷柔縣南五里俗傳契丹蕭太后家廟¶
¶
　　五栁城　在懷柔縣遼史地理志唐貞觀六年置懷¶
柔縣治五栁城¶
¶
　　垣城　在涿州北水經注垣水逕垣縣故城北¶
¶
　　欒城　在涿州東二十里其相近有田城相傳皆遼¶
人所築¶
¶
<pb:KR2k0041_WYG_053-12b>¶
　　信安城　在霸州東五十里九域志宋太平興國六¶
年以淤口寨置破鹵軍景徳二年改信安軍金大¶
定七年降為信安縣屬霸州元光初升為鎮安府¶
尋俱廢今為信安鎮¶
¶
　　狼臧城　在霸州東七十里名勝志狼臧城去信安¶
城三十里¶
¶
　　拆城　在霸州東八十里宋楊延朗屯兵于此今為¶
拆城里¶
¶
<pb:KR2k0041_WYG_053-13a>¶
　　南關故城　在霸州南九域志州有南關城趙武靈¶
王所築¶
¶
　　平曲城　在文安縣括地志平曲縣故城在瀛州文¶
安北七十里¶
¶
　　南北盧蒲城　在文安縣西二十七里¶
¶
　　三角城　在文安縣西北二十里石勒築以備燕¶
¶
　　廣陵城　在文安縣西北七十里與保定縣接界宋¶
時聚糧於此以守益津闗¶
¶
<pb:KR2k0041_WYG_053-13b>¶
　　平陵城　在大城縣東北一百十里漢蘇建封平陵¶
侯即此¶
¶
　　二里城　在保定縣北宋時積糧於此¶
¶
　　雄武城　在薊州東北¶
¶
　　安逺城　在薊州西北唐末置安逺軍即此¶
¶
　　洪水城　在薊州東北¶
¶
　　平安城　在遵化州西南五十里¶
¶
　　徐太傅城　在遵化州喜峯口名勝志喜峯口關東¶
<pb:KR2k0041_WYG_053-14a>¶
北有小城相傳明徐達所築歲久彌堅逺望如碧¶
玉懸崖&KR0541;聳人亦&KR1545;邈¶
¶
　　鹽城　在遵化州北方輿紀要唐守捉城也¶
¶
　　陰鄉廢縣　在宛平縣西南二十五里漢置¶
¶
　　廣平廢縣　在宛平縣西唐置¶
¶
　　幽都廢縣　今宛平縣治唐置遼廢¶
¶
　　玉河廢縣　在宛平縣西四十里五代時劉仁恭置¶
¶
　　通澤廢縣　在永清縣西隋置尋廢寰宇記永清縣¶
<pb:KR2k0041_WYG_053-14b>¶
在幽州東南一百五十里本漢益昌縣地隋大業¶
七年於今縣西五里置通澤縣隋末廢縣志今有¶
北通澤村在縣西¶
¶
　　武隆廢縣　在永清縣治(詳建置卷)¶
¶
　　安次廢縣　在東安縣西北漢置屬渤海郡後魏改¶
為安城屬燕郡隋仍曰安次屬涿郡元升為東安¶
州水經注聖水又東逕渤海安次縣故城南寰宇¶
記安次縣在幽州東南一百里縣志漢安次故城¶
<pb:KR2k0041_WYG_053-15a>¶
在今縣西北四十里其址尚存俗呼古縣¶
¶
　　廣武廢縣　在昌平州西後魏僑置徧城郡以縣為¶
郡治屬東燕州齊廢¶
¶
　　行唐廢縣　在宻雲縣東遼置屬檀州金廢¶
¶
　　燕樂廢縣　在宻雲縣東北八十里後魏置為安州¶
廣陽郡治五代時廢續通典燕樂縣五代時廢為¶
燕莊其地平曠可屯¶
¶
　　范陽廢縣　今𣵠州治(詳建置巻)¶
¶
<pb:KR2k0041_WYG_053-15b>¶
　　西鄉廢縣　在𣵠州西北二十里漢置屬涿郡後漢¶
省水經注聖水又東與挾河合東逕西鄉縣故城¶
北世謂之都鄉城寰宇記西鄉故城在范陽縣西¶
北二十五里¶
¶
　　益津廢縣　在霸州治東州志州城東北隅有瀦水¶
故益津縣治也廣三里許(餘詳建置巻)¶
¶
　　豐利廢縣　今文安縣治(詳建置卷)¶
¶
　　黎谿廢縣　在薊州金史地理志薊州舊有黎谿縣¶
<pb:KR2k0041_WYG_053-16a>¶
廢置俱未詳¶
¶
　　舊威州　在良鄉縣西北石堡村唐置¶
¶
　　舊師州　在昌平州唐置¶
¶
　　舊慎州　在良鄉縣唐置¶
¶
　　舊𡗝賓州　在良鄉縣東唐置¶
¶
　　舊黎州　在良鄉縣唐置¶
¶
　　歸順廢州　今懷柔縣唐置¶
¶
　　臨朔宫　在大興縣界唐王逺知傳隋焬帝幸涿郡¶
<pb:KR2k0041_WYG_053-16b>¶
召逺知見臨朔宫¶
¶
　　崇真宫　在大興縣南元至元中建真人張留孫呉¶
全節相繼居此俗呼為天師菴泰定元年有瑞鶴¶
臨祠壇學士呉澄有瑞鶴記¶
¶
　　碣石宫　在宛平縣西史記正義碣石宫在幽州薊¶
縣西三十里寧臺之東¶
¶
　　長慶宫　在東安縣西南縣志舊在廣平淀今次平¶
屯乃其舊址¶
¶
<pb:KR2k0041_WYG_053-17a>¶
　　永福宫　在昌平州南二十里明𢎞治十七年建¶
¶
　　瑞雲宫　在房山縣西北二十餘里一名盤寧宫在¶
金太祖陵側¶
¶
　　玉泉行宫　在宛平縣西玉泉山金史地理志宛平¶
有玉泉山行宫¶
¶
　　景命殿　在通州永樂店明萬歴三十六年建為孝¶
定皇太后祝釐地也¶
¶
　　涼殿　在懷柔縣遼建遼史地理志順州建涼殿春¶
<pb:KR2k0041_WYG_053-17b>¶
賞花夏納涼¶
¶
　　崇文閣　在大興縣即今國子監彛倫堂址也元延¶
祐六年建呉澄有崇文閣碑記¶
¶
　　大悲閣　在大興縣東南¶
¶
　　中心閣　在宛平縣北元建以其在都城中故名閣¶
東十餘步有臺繚以垣上有碑刻中心臺三字¶
¶
　　鏡光閣　在宛平縣北有海印寺明宣德間改慈恩¶
寺寺有鏡光閣今廢¶
¶
<pb:KR2k0041_WYG_053-18a>¶
　　黄金臺　在大興縣東南十六里太平御覽燕昭王¶
置千金於臺上以延天下士謂之黄金臺名勝志¶
黄金臺在府東南十六里又有小金臺相去一里¶
燕昭王於易水東南築黄金臺延天下士後人慕¶
其好賢之名倣築於此¶
¶
　　晾鷹臺　在永定門外南海子内大興縣界也帝京¶
景物畧海子中有殿殿旁晾鷹臺臺臨三海子築¶
七十二橋以渡元之舊也¶
¶
<pb:KR2k0041_WYG_053-18b>¶
　　謊糧臺　在大興縣東南六里相傳唐太宗征高麗¶
時嘗虛設囷倉於此以疑敵人¶
¶
　　聚燕臺　在大興縣之采育帝京景物志采育東南¶
二十里有阜高一丈廣三四十尺曰聚燕臺歲秋¶
社燕辭巢日必各將數千百聚此臺呢喃一二日¶
然後分翔而去故名¶
¶
　　寧臺　在宛平縣西四十里¶
¶
　　拜郊臺　在宛平縣西南七里金大定間拜天於此¶
¶
<pb:KR2k0041_WYG_053-19a>¶
　　看花臺　有二一在宛平縣西玉泉山春明夣餘録¶
玉泉山隆教寺西越澗有長嶺嶺半為金章宗看¶
花臺臺畔有古松一株一在宻雲縣北三十里相¶
傳遼蕭后嘗登此¶
¶
　　釣魚臺　在宛平縣西十里花園村玉淵潭上泉水¶
至冬不竭金時遊幸處也王鬱嘗隱此¶
¶
　　祭星臺　在宛平縣西客話來青軒之前兩腋皆叠¶
嶂環列賓軒為金章宗祭星臺¶
¶
<pb:KR2k0041_WYG_053-19b>¶
　　駐蹕臺　在宛平縣西元史永業二年發軍士築駐¶
蹕臺於承天䕶聖寺東¶
¶
　　豐臺　在宛平縣西草橋南春明夢餘録右安門外¶
西南泉源湧出為草橋河接連豐臺為近郊養花¶
之所元人園亭皆在於此¶
¶
　　逺風臺　在宛平縣右安門外元韓氏南莊也榆欓¶
别録豐義門外西南行四五里有鄉曰宜遷地偏¶
而囂逺土腴而氣淑郊邱帶乎左横岡亘其前中¶
<pb:KR2k0041_WYG_053-20a>¶
得井地計三九之一卜築耕稼植花木鑿池沼覆¶
簣池旁架屋臺上𨽻其榜曰逺風¶
¶
　　雀臺　在固安縣西南十八里傳是趙李牧故蹟縣¶
志雀臺高丈餘廣平數百步其地有雀臺寺¶
¶
　　武毅漢軍臺　在永清縣南二十五里¶
¶
　　武毅番軍臺亦在永清縣相傳皆宋初所築¶
¶
　　奕臺　在東安縣西八里臺高一丈六尺周一百二¶
十步制如土樓元人㸃軍於此今其地有左奕村¶
¶
<pb:KR2k0041_WYG_053-20b>¶
　　印臺　在東安縣南一名砥柱臺縣志印臺在東沽¶
港半截河之西北接九河南連大海¶
¶
　　呼鷹臺　在通州漷縣馬頭西南二十五里得仁務¶
西元至大間所築¶
¶
　　將臺　在通州西二十五里名勝志將臺有三其二¶
在州城西徐達建或曰唐薛仁貴征遼駐此用席¶
壘土為之其一在州城北通京師東直門中路舊¶
傳慕容氏拜將臺也¶
¶
<pb:KR2k0041_WYG_053-21a>¶
　　虛糧臺　在通州城東有臺十餘座相傳趙德鈞屯¶
兵於此¶
¶
　　駐馬臺　在寶坻縣南相傳金章宗嘗駐此一名歇¶
馬臺¶
¶
　　龍虎臺　在昌平州西二十里地勢高平如臺廣二¶
里袤三里舊志臺在舊縣西十里去京師百里當¶
居庸闗之南¶
¶
　　仙臺　在懷柔縣東十里高十丈下有深洞可容百¶
<pb:KR2k0041_WYG_053-21b>¶
人¶
¶
　　孤臺　在懷柔縣北三里舊有金勝寺墖¶
¶
　　展臺　在𣵠州西南二十里相傳燕昭王所築¶
¶
　　仙臺　在涿州西南五十里水經注濡水出燕王仙¶
臺東臺有三峯甚為崇峻騰雲冠峯高霞翼嶺岫¶
壑冲深含烟罩霧耆舊言燕昭王求仙處¶
¶
　　華陽臺　在𣵠州城内西北隅客話舊傳燕丹與樊¶
將軍置酒華陽館即此¶
¶
<pb:KR2k0041_WYG_053-22a>¶
　　歇涼臺　在房山縣西二十里金章宗避暑於此今¶
茶樓山頂遺址猶存¶
¶
　　龍門臺　在房山縣西寰宇通志龍門臺去縣二百¶
里上曰玉河臺四面皆山其下深澗莫測¶
¶
　　霸臺　在霸州治後相傳宋時將臺也今圯改題於¶
州治左譙樓之臺¶
¶
　　孟母臺　在文安縣東北栁河其下有洞深廣不測¶
¶
　　釣臺　在大城縣東北子牙鎮鹽河中相傳太公嘗¶
<pb:KR2k0041_WYG_053-22b>¶
居此所謂北海之濱也浮出水面土人云常隨水¶
高下雖大浸不没¶
¶
　　鳳凰臺　在大城縣東北十五里晉石勒四年鳳凰¶
見於此因築臺縣志臺在縣南可逺眺¶
¶
　　舞劍臺　在薊州盤山帝京景物畧李靖舞劍臺石¶
最堅不可鑿有唐李從簡來游數字石刻徑五寸¶
許¶
¶
　　燕角樓　在大興縣東南遼建¶
¶
<pb:KR2k0041_WYG_053-23a>¶
　　披雲樓　在大興縣南天府廣記在京城南舊有題¶
額是金章宗手書上有逺樹影雖風雨晦明皆見¶
¶
　　齊政樓　在宛平縣海子東岸元時所建¶
¶
　　雁月樓　在永清縣信安鎮¶
¶
　　土樓　在東安縣東六里宋時為土兒衛臺高一丈¶
二尺周一百二十步舊建樓臺其上¶
¶
　　通㑹樓　在涿州城州志城之中有夾城如人之束¶
帶中有券門曰通㑹上有重樓三楹𣵠鹿記通㑹¶
<pb:KR2k0041_WYG_053-23b>¶
在郡中上有亭臺幕次左鼓右鐘春秋降雨郊原¶
隴畝濃雲宻靄一望不分郡中之佳境也¶
¶
　　萬柳堂　在大興縣南花園村天府廣記萬柳園元¶
亷希憲别墅在城西南為最勝之地¶
¶
　　遂初堂　在大興縣南天府廣記遂初堂元詹事張¶
九思别業繞堂花竹水石之勝甲於都城¶
¶
　　賢樂堂　在宛平縣趙孟頫集延祐四年詔作林園¶
於大都建德門外以賜太保曲出且曰令可為朕¶
<pb:KR2k0041_WYG_053-24a>¶
春秋行幸駐蹕地名其堂曰賢樂¶
¶
　　大隱堂　在霸州南明大司馬王遴之别業也¶
¶
　　靈芝堂　在薊州治内明景泰間芝草産於堂後故¶
名¶
¶
　　玩芳亭　在大興縣南天府廣記玩芳亭元栗院使¶
别墅亭多花草一時文人騷客來遊賞者多有題¶
咏¶
¶
　　南野亭　在大興縣南前臨澗水¶
¶
<pb:KR2k0041_WYG_053-25a>¶
　　垂綸亭　在大興縣西南天府廣記元學士宋本故¶
居在都城之西¶
¶
　　匏𤓰亭　在大興縣東天府廣記匏𤓰亭元趙叅謀¶
别墅參謀趙禹卿嘗種𤓰以製飲其當時目為匏¶
𤓰故名¶
¶
　　雙清亭　在大興縣東南通惠河上相傳元都水張¶
經歴園也¶
¶
　　潄芳亭　在大興縣東天府廣記潄芳亭在齊化門¶
<pb:KR2k0041_WYG_053-26a>¶
外道士呉□閑全節所建燕地未有梅花呉從江¶
南移至作亭以覆之¶
¶
　　東郭草亭　在大興縣東南明興濟伯楊善别業¶
¶
　　婆娑亭　在宛平縣西元馬文友别墅¶
¶
　　飲山亭　在宛平縣西亦馬文友所築¶
¶
　　鰕菜亭　在宛平縣北德勝門水關西明戴大圓建¶
¶
　　玉淵亭　在宛平縣玉淵潭上俗呼百官㕔葢元時¶
士大夫休暇宴遊之所¶
¶
<pb:KR2k0041_WYG_053-26b>¶
　　雅集亭　在宛平縣西黄圖志盧溝橋畔有元符氏¶
雅集亭¶
¶
　　望湖亭　在宛平縣西玉泉山裂帛湖上袁宗道集¶
華巖寺後有竇深不可測其上為望湖亭見西湖¶
明如半月¶
¶
　　飛泉亭　在宛平縣天府廣記飛泉亭在五華山西¶
北有泉自山畔湧出建亭於上以翼之泉水東南¶
流逾尋丈許伏而不見至玉泉山趾湧出蓋玉泉¶
<pb:KR2k0041_WYG_053-27a>¶
之源也¶
¶
　　督亢亭　在固安縣及涿州界後漢書郡國志涿郡¶
方城有督亢亭¶
¶
　　崔氏園亭　在通州南寰宇通志崔氏園亭在漷縣¶
南小安村邑人崔禮隱居於此¶
¶
　　交亭　在通州松漠紀聞潞縣三十里至交亭¶
¶
　　獨秀亭　在通州漷縣北二里遼太尉司徒郭世珍¶
遊息之所¶
¶
<pb:KR2k0041_WYG_053-27b>¶
　　清泠亭　在武清縣河西務王機桃栁堤記萬歴丁¶
亥權河西地官袁公浚池蓄水以防泛决廣百丈¶
許四周築堤間樹桃栁而署其名曰南蕩池北又¶
浚月池建清泠亭¶
¶
　　聖水泉亭　在宻雲縣南山不出泉惟南十里山𪋤¶
有二泉相去僅數尺滙為一流故稱聖水泉戚繼¶
光搆亭疏二水環抱其間不匝月駸駸稱勝跡矣¶
¶
　　武平亭　在文安縣北七十二里括地志武平亭今¶
<pb:KR2k0041_WYG_053-28a>¶
治渭城¶
¶
　　避暑亭　在薊州西北五里相傳金章宗避暑於此¶
¶
　　懸石亭　在薊州盤山懸空石上戚繼光建¶
¶
　　津津亭　在薊州盤山大顛明僧常増施茶處有石¶
刻易飲處三字¶
¶
　　干越王廨　在大興縣界幽州有干越王廨在燕京¶
子城為宴集之所¶
¶
　　永平館　在大興縣南十一里一名碣石館遼史地¶
<pb:KR2k0041_WYG_053-28b>¶
理志燕京外三門曰南端左掖右掖門有樓閣毬¶
塲在其南東為永平館¶
¶
　　望京館　在大興縣東北五十里天府廣記在孫侯¶
村遼建為南北使臣宿息餞飲之所¶
¶
　　金溝館　在宻雲縣東北四十五里縣志宋王曽上¶
契丹書由檀州至金溝館即今金溝莊¶
¶
　　大安館　在房山縣西北大安山劉仁恭創宫觀師¶
事方士王若訥處也¶
¶
<pb:KR2k0041_WYG_053-29a>¶
　　文丞相館　在永清縣宋相文天祥北上次信安館¶
人供帳甚盛天祥達旦不寐題旅恨詞於壁¶
¶
　　古墨齋　在宛平縣署明萬歴中知縣李蔭掘地得¶
唐李邕雲麾將軍碑記建此¶
¶
　　來青軒　在宛平縣西香山客話來青軒五楹闌楯¶
外垣以磚甓下臨絶壑玉泉諸峯按伏其前張昇¶
集來青軒上坐見兩山廻合平疇外衍飛鳥出没¶
雲際寺門有泉石橋跨之其流入西湖李東陽集¶
<pb:KR2k0041_WYG_053-29b>¶
軒居山半俯瞰叢樹青黄相雜循廊而上殿閣崇¶
麗與平坡並峙¶
¶
　　韋園　在大興縣南左安門外二里明嘉靖時太監¶
韋霦建寺觀崇麗臨流一亭尤為遊履所凑¶
¶
　　曲水園　在大興縣東明駙馬萬煒建園石牆一徑¶
皆竹竹盡而西迢迢皆水曲廊亭臺皆東西濱水¶
其中有松化石其半尚存木質¶
¶
　　宜園　在大興縣東明冉駙馬園也園有石假山名¶
<pb:KR2k0041_WYG_053-30a>¶
萬年聚¶
¶
　　鹿園　在大興縣東方廣十餘里地平如掌古樹偃¶
仰帝京景物畧金章宗故園也今曰藍靛厰¶
¶
　　杏花園　在大興縣東天府廣記元人董宇定杏花¶
園在上東門外植杏千餘株故名¶
¶
　　李園　在宛平縣西天府廣記海淀李戚畹園方廣¶
十餘里中建挹海堂堂北有亭亭懸清雅二字明¶
肅太后手書也婉轉起伏殆如眞山山畔有樓樓¶
<pb:KR2k0041_WYG_053-30b>¶
上有臺西山秀色出手可挹園中水程十數里嶼¶
石百座靈壁太湖錦川百計喬木千計竹萬計花¶
億萬計閩中葉向高曰李園不酸米園不俗又有¶
新園在大興縣三里河東¶
¶
　　栗園　在宛平縣西遼史百官志南京栗園司典栗¶
園¶
¶
　　萬春園　在宛平縣南海子宋時進士登第恩榮宴¶
後㑹同年於此¶
¶
<pb:KR2k0041_WYG_053-31a>¶
　　勺園　在宛平縣西天府廣記米太僕勺園園僅百¶
畝一望盡水長堤大橋幽亭曲榭路盡則舟舟窮¶
則廊高栁掩之一望彌際米太僕明米萬鍾仲詔¶
也¶
¶
　　梁家園　在宛平縣西天府廣記梁園在京城外之¶
西南廢城邉引涼水河入其中亭樹花木極一時¶
之盛¶
¶
　　張園　在宛平縣西燕都遊覽志太傅惠安伯張公¶
<pb:KR2k0041_WYG_053-31b>¶
園牡丹芍藥各數百畝花時主人制竹兠供遊客¶
行花塍中¶
¶
　　齊園　在宛平縣西燕都遊覽志齊園在西直門稍¶
右園盡則高梁橋矣園中海棠甚多西鑿一曲磵¶
引橋下水灌之上作板橋亭邉有叢竹¶
¶
　　松園　在昌平州東延袤里許皆松檜成林¶
¶
　　蘋果園　在房山縣上方兠率寺後園中蘋婆二株¶
結實甚繁¶
¶
<pb:KR2k0041_WYG_053-32a>¶
　　盧植故宅　在𣵠州十五里地名盧家濼秦博士盧¶
敖子孫世居於此¶
¶
　　霍原宅　在房山縣南晉霍原隱處册府元龜原山¶
居積年門徒數百¶
¶
　　酈道元故居　在涿州南二十里水經注巨馬水又¶
東酈亭溝水注之上承督亢溝水歴紫淵東余六¶
世祖樂浪府君自𣵠之先賢鄉爰宅其陰西帶巨¶
川東翼兹水其水東南流又名為酈亭溝¶
¶
<pb:KR2k0041_WYG_053-32b>¶
　　義井精舎　在大興縣東遼時築義井精舎于開陽¶
之郭傍有古井因名¶
¶
　　鄭公莊　在宛平縣西燕都遊覽志萬壽寺左度橋¶
而南有亭在平疇亭外俱稻田縁堤蓮芡鄭戚畹¶
園也¶
¶
　　白石莊　在宛平縣西燕都遊覽志駙馬都尉萬公¶
白石莊在白石橋北臺榭數重古木多合抱竹色¶
蔥倩盛夏不知有暑附郭園亭當為第一¶
¶
<pb:KR2k0041_WYG_053-33a>¶
　　唐㑹莊　在三河縣境屯政考縣多曠土宜耕屯有¶
唐㑹莊為昔時懇植之址¶
¶
　　燕山竇氏莊　在昌平州東山口内二里相傳有古¶
槐大十數圍中可容十人座¶
¶
　　相公莊　在文安縣西北三里唐工部尚書張仁憲¶
故里¶
¶
　　采育　在大興縣東七十里古安次縣采魏里也明¶
初為上林苑改名蕃育署人呼采育合新舊而名¶
<pb:KR2k0041_WYG_053-33b>¶
之也署以三蓄為賦計營五十八舊有鵝鴨城¶
¶
　　御馬苑　在通州西二十里鄭村壩¶
¶
　　盧丑宅　在東安縣常道城東南二十五里¶
¶
　　安墟　在東安縣界舊志東安縣古安墟黄帝制天¶
下以立萬國始經安墟合符釜山¶
¶
　　柴市　在大興縣宋文天祥被戮於此¶
¶
　　燈市　在大興縣崇文街西燕都遊覽志燈市南北¶
兩㕓珠玉寶器日用微物靡不畢具相對俱高樓¶
<pb:KR2k0041_WYG_053-34a>¶
樓設&KR0586;毺簾幕為飲宴地夜則燃燈于上望如星¶
衢市自正月八日始十八日罷鬻燈在市西南今¶
名燈市口¶
¶
　　𣙜場　在霸州宋詔雄霸安肅軍置三𣙜場於南北¶
境貿易後廢¶
¶
　　棗林　在通州南方輿紀要縣境小阜也¶
¶
　　栁林　在通州南故漷縣西¶
¶
　　齋堂村　在宛平縣西山北百餘里淥水亭雜識元¶
<pb:KR2k0041_WYG_053-34b>¶
豫章熊自得偕崇眞張眞人往居撰燕京志歐陽¶
元功張仲舉皆有詩送之¶
¶
　　樓桑村　在涿州天府廣記樓桑在涿州東南為漢¶
昭烈故里有桑高十丈亭亭如樓昭烈為兒時與¶
宗兒戲桑下指為帝王羽葆也桑側有昭烈古廟¶
唐乾寧中建又其東北數里張桓侯之故居在焉¶
¶
　　張華村　在固安縣東北天府廣記張華宅在固安¶
縣東北八里猶有八角井乃其故宅村中今多張¶
<pb:KR2k0041_WYG_053-35a>¶
姓是其後人固安册有曰張華里者萬歴中知縣¶
胡其俊審編之次重其姓諱更唱曰賢今則編張¶
賢里¶
¶
　　永平府¶
¶
　　肥如故城　在府治北漢置屬遼西郡隋省唐復為¶
平州治尋改曰盧龍水經注濡水出肥如東北元¶
溪西南流逕縣東東屈南轉西迴又逕肥如縣故¶
城¶
¶
<pb:KR2k0041_WYG_053-35b>¶
　　孤竹故城　在府城南括地志孤竹故城在盧龍城¶
南十二里文獻通考平州殷時孤竹國地今盧龍¶
縣有孤竹城伯夷叔齊之國也¶
¶
　　令支故城　在遷安縣西漢置屬遼西郡遼名安喜¶
金改為遷安水經注濡水東南流逕令支縣故城¶
東縣志安喜故城在縣西北七十里即古令支城¶
也¶
¶
　　撫寧舊城　今縣治縣志明永樂三年於故縣置撫¶
<pb:KR2k0041_WYG_053-36a>¶
寧衛成化三年議者請復縣於舊治乃於衛東立¶
縣合為一城即今縣城也(餘詳建置卷)¶
¶
　　海陽故城　在灤州西南漢置屬遼西郡後齊省遼¶
名望都金名海山水經注濡水東南與新河合新¶
河又東逕海陽故城南¶
¶
　　黄洛故城　在灤州遼屬平州遼史灤州永安軍本¶
古黄洛城在盧龍山南¶
¶
　　右北平故城　在玉田縣界後漢置括地志漁陽縣¶
<pb:KR2k0041_WYG_053-36b>¶
東南七十里右北平城以燕山為版築水經鮑邱¶
水東逕右北平郡故城南¶
¶
　　土垠故城　在豐潤縣東漢置屬右北平郡後漢為¶
郡治北齊廢方輿紀要土垠廢縣在豐潤縣西北¶
六十里縣志有南闗城在縣東十里即土垠故城¶
也¶
¶
　　徐無故城　在豐潤縣北漢置屬右北平郡晉為北¶
平郡治後魏改屬漁陽郡後周省入無終水經注¶
<pb:KR2k0041_WYG_053-37a>¶
徐無縣故城王莽之北順亭¶
¶
　　長城　在府城北隋書地理志盧龍有長城¶
¶
　　茂鄉鎮城　在灤州西七里¶
¶
　　龍紀城　在遷安縣北二十里周二百餘步相傳遼¶
蕭后所築遺址猶存¶
¶
　　五花城　在撫寧縣東其城連環若五花然相傳唐¶
太宗所築¶
¶
　　山西城　在撫寧縣西南五十里故址猶存相傳唐¶
<pb:KR2k0041_WYG_053-37b>¶
太宗征遼所築¶
¶
　　鳳凰城　在昌黎縣西道者山之右寛廣可容百人¶
¶
　　獨莫城　在灤州南九十里¶
¶
　　倴城　在灤州西南六十里¶
¶
　　唐山上城　在灤州西南一百二十里¶
¶
　　李家莊城　在灤州南四十里¶
¶
　　栢家莊城　在灤州南五十里¶
¶
　　稻地土城　在灤州西一百二十里自獨莫城以下¶
<pb:KR2k0041_WYG_053-38a>¶
皆元時屯兵處也¶
¶
　　獨幽城　在樂亭縣東南十里¶
¶
　　朝鮮廢縣　在府城東隋書地理志註舊置北平郡¶
領新昌朝鮮二縣後齊省朝鮮入新昌¶
¶
　　臨渝廢縣　在撫寧縣北漢置以縣有渝水為名屬¶
遼西郡晉省唐復置屬平州後改曰石城¶
¶
　　舊營州　今昌黎縣(詳建置卷)¶
¶
　　纍廢縣　在昌黎縣東漢置屬遼西郡後漢省水經¶
<pb:KR2k0041_WYG_053-38b>¶
注濡水東南至纍縣碣石山¶
¶
　　馬城廢縣　在灤州南唐置屬平州元省州志馬城¶
廢縣在州南二十里¶
¶
　　舊溟州　今樂亭縣治元置是為東溟史作漠州(餘詳¶
建置卷)¶
¶
　　驪成廢縣　在樂亭縣西漢置屬右北平郡後漢省¶
輿地廣記碣石今石城縣故驪成也¶
¶
　　俊靡廢縣　在豐潤縣北漢置屬右北平郡晉廢水¶
<pb:KR2k0041_WYG_053-39a>¶
經注灅水出右北平俊靡縣方輿紀要俊靡廢縣¶
在豐潤縣北¶
¶
　　永濟廢縣　今豐潤縣治金大定二十七年以永濟¶
務置¶
¶
　　盧龍故軍　在盧龍縣唐置屬平州¶
¶
　　栁城廢軍　在昌黎縣西南唐置屬平州遼廣寧縣¶
地金曰昌黎縣志桞城在縣西南六十里靜安社¶
即故軍也¶
¶
<pb:KR2k0041_WYG_053-39b>¶
　　臨渝宫　在盧龍縣隋書地理志盧龍有臨渝宫¶
¶
　　黄山宫　在遷安縣西魏太安三年起行宫於遼西¶
黄山¶
¶
　　丹陽宫　在灤州東南三十里金置¶
¶
　　石城行宫　在灤州金建行宫於石城¶
¶
　　長春行宫　在灤州西南金史地理志石城有長春¶
行宫¶
¶
　　御林　在玉田縣金大定二十年以玉田行宫之地¶
<pb:KR2k0041_WYG_053-40a>¶
偏林改為御林¶
¶
　　昌國署　在樂亭縣東十七里元時為屯田署今猶¶
稱為署里¶
¶
　　豐閏署　在豐潤縣元史地理志至元二十二年立¶
豐閏署領屯田八百三十七户¶
¶
　　煉鐵鑪　在遷安縣潵河之濱有攬船樁石舊嘗為¶
鑄鐵之所¶
¶
　　千金冶　在灤州南名勝志冶在灤州南二十里即¶
<pb:KR2k0041_WYG_053-40b>¶
漢夕陽鐵官也¶
¶
　　温泉栅　在灤州南境¶
¶
　　温泉鎮　唐書地理志石城有温昌鎮¶
¶
　　建昌鎮　在遷安縣¶
¶
　　韓城鎮　在豐潤縣南五十里許奉使行程録鎮有¶
居民可二百家並無城¶
¶
　　越支社　在豐潤縣南方輿紀要越支社亦曰越支¶
埸有宋家營鹽課司¶
¶
<pb:KR2k0041_WYG_053-41a>¶
　　望海臺　在府城東¶
¶
　　清風臺　在府城南孤竹城夷齊廟後高據懸崖平¶
臨灤水長松翠栢交暎臺側¶
¶
　　釣魚臺　在府城南三十里¶
¶
　　仙人臺　在昌黎縣北十五里水巖山之上有石刻¶
圍棋爛柯仙人像金天㑹十五年建¶
¶
　　擂鼓臺　在灤州西百里¶
¶
　　將臺　在灤州西八十五里¶
¶
<pb:KR2k0041_WYG_053-41b>¶
　　千里臺　在灤州北十里周圍草埸百餘頃古料馬¶
臺也¶
¶
　　鳴逺樓　在府治前明初建¶
¶
　　望高樓　在府城上¶
¶
　　登海樓　在山海衛¶
¶
　　聖祖御製文集山海關澄海樓舊所謂關城堡也直峙海滸¶
城根皆以鐵釜為基過其下者覆釡歴歴在目不¶
知其㡬千萬也葢城臨海衝濤水㴬時非木石所¶
<pb:KR2k0041_WYG_053-42a>¶
能久固昔人巧出此想較之鎔鐵屑炭更為奇矣¶
¶
　　文㑹亭　在府治西北下臨灤河¶
¶
　　金泉亭　在灤州治西地高多泉瀦而為池池方數¶
畝中産蓮¶
¶
　　濯清亭　在灤州灤河西岸金置¶
¶
　　令公村　在豐潤縣西十五里¶
¶
　　種玉田　在玉田縣北三十里即陽翁伯種玉處水¶
經注山有陽翁伯玉田在縣西北有陽公壇社即¶
<pb:KR2k0041_WYG_053-42b>¶
陽公之故居也搜神記於種石處四面作大石柱¶
各一丈中央一頃之地名曰玉田翁伯一作雍伯¶
¶
　　天橋柱　在昌黎縣碣石山枕海有石如埇道數十¶
里山頂有大石如柱立巨海中潮水大至及潮波¶
退不動不没不知深淺名天橋柱¶
¶
　　謊糧坨　在豐潤縣西北十五里相傳唐太宗以誑¶
高麗¶
¶
　　雙雁坨　在灤州城南郡志明成化中瘞二雁而名¶
¶
<pb:KR2k0041_WYG_053-43a>¶
　　保定府¶
¶
　　樂鄉故城　在府東南漢置屬信都國後漢省晉復¶
置尋省後魏復置北齊省入永寧仍改曰樂鄉水¶
經注濡水東北逕樂城南寰宇記故城在今縣東¶
南三十里¶
¶
　　廣望故城　在府西南漢置屬𣵠郡後漢省水經注¶
博水東逕廣望故城北寰宇記故城在縣西南五¶
十里¶
¶
<pb:KR2k0041_WYG_053-43b>¶
　　樊輿故城　在府東南漢置屬𣵠郡北齊省入永寧¶
水經注易水逕樊輿縣故城北地理風俗記北新¶
城縣東二十里有樊輿亭故縣也¶
¶
　　清苑舊城　在府東北縣本樂鄉北齊移永寧縣理¶
此隋改清苑縣志清苑故城在今縣東北七里(餘詳¶
建置卷)¶
¶
　　北平故城　在滿城縣北漢置屬中山國後魏分置¶
永樂後周省改北平曰永樂唐始曰滿城元和志¶
<pb:KR2k0041_WYG_053-44a>¶
滿城縣東北至易州一百四里天寶元年改以縣¶
北故滿城為名¶
¶
　　永樂故城　在滿城縣西北後魏置後周省舊志城¶
在縣西北五里魚條山下¶
¶
　　范陽故城　在定興縣南秦置隋改曰遒縣唐廢金¶
始改置定興史記張耳陳餘畧地燕趙蒯通説范¶
陽令先下元和志范陽故城在易縣東南三十二¶
里¶
¶
<pb:KR2k0041_WYG_053-44b>¶
　　望都故城　在慶都縣西北本戰國時趙慶都邑秦¶
有慶都縣漢改置望都縣屬中山國高齊廢隋復¶
置尋又廢唐初復置唐書地理志望都武德四年¶
分安喜北平二縣置貞觀八年移於今治舊志故¶
城在今縣西北三十里¶
¶
　　唐縣舊城　在今唐縣東北漢置水經注唐縣南北¶
二城俱在&KR0740;水之陽舊志漢置唐縣自北齊廢縣¶
後隋改置於左人城唐時復移今治而漢時故城¶
<pb:KR2k0041_WYG_053-45a>¶
遂廢¶
¶
　　高昌故城　在唐縣東北水經注唐城南如東十餘¶
里有一城俗謂之高昌縣城舊志高昌社在縣東¶
北十八里有故城在縣東北二十五里亦名堯城¶
¶
　　蠡吾故城　在博野縣西南漢置屬涿郡北齊廢入¶
博野元省後復置博野縣於今蠡縣界屬保定路¶
明洪武元年遷於西南十八里即今治也舊志蠡¶
村有蠡吾故城後魏時為滹沱水所掩東南城角¶
<pb:KR2k0041_WYG_053-45b>¶
獨存¶
¶
　　侯世故城　在蠡縣東北水經注&KR0740;水又東北逕侯¶
世縣故城南¶
¶
　　容城故城　在容城縣西北遼史地理志容城縣先¶
屬𣵠州故城在雄州西南舊志古城在縣北十五里城子村¶
¶
　　曲逆故城　在完縣東南漢置縣屬中山國後漢改¶
曰蒲陰北齊廢入平縣漢書陳平傳高帝南過曲¶
<pb:KR2k0041_WYG_053-46a>¶
逆上其城曰壯哉縣吾行天下獨見雒陽與是耳¶
¶
　　大易故城　在雄縣治西北十五里漢置易縣晉曰¶
易城寰宇記歸義縣東南之十五里有大易故城¶
燕桓侯别都後魏移理故城西北十五里故易城¶
即今縣理又有小易城在大易城北二里¶
¶
　　安國故城　在祁州南漢初為侯國後為縣屬中山¶
國北齊廢舊志安國城在州東南六里即漢安國¶
縣束鹿志安國故城即安定故城¶
¶
<pb:KR2k0041_WYG_053-46b>¶
　　蒲陰故城　今祁州治清類天文書今天㑹初祁州¶
别築西城移州治焉元復移於東城舊治葢即一¶
城中分為東西非更築新城也(餘詳建置卷)¶
¶
　　貰縣故城　在束鹿縣西南漢置屬鉅鹿郡尋廢通¶
典鹿城有漢貰縣故城在西南¶
¶
　　□縣故城　在束鹿縣東漢置屬鉅鹿郡後漢曰鄡¶
後魏曰□北齊移安國縣於此隋改置安定縣而¶
故城廢¶
¶
<pb:KR2k0041_WYG_053-47a>¶
　　西梁故城　在束鹿縣西南漢置為侯邑屬信都國¶
後漢省水經注衡漳水逕西梁縣故城東寰宇記¶
束鹿縣南六十里有西梁故城尚存城有二重舊¶
志城在今縣西南三十里車城村有車城莊即古¶
西梁縣¶
¶
　　束鹿故城　在束鹿縣北今有舊城集隋曰鹿城屬¶
信都郡唐改曰束鹿屬深州明志故城在今縣北¶
三十五里¶
¶
<pb:KR2k0041_WYG_053-47b>¶
　　唐興故城　在安州東南古名西呵城唐置唐興縣¶
宋置唐興砦金改葛城縣明初省舊志故城在州¶
東南二十里¶
¶
　　高陽故城　在今高陽縣東名勝志北朝邢子勵作¶
高陽記謂高陽城周迴九里顓頊所築基址尚存¶
舊志明洪武三年河溢縣圯遷豐家口即今治東¶
去古城二十五里¶
¶
　　廣養城　在府東六里城周五里南有河藪昔燕昭¶
<pb:KR2k0041_WYG_053-48a>¶
王牧馬地¶
¶
　　養老城　在慶都縣北二十里¶
¶
　　清涼城　在博野縣東南亦曰將梁魏書地形志蠡¶
吾有清涼城縣志城在縣東南四十里¶
¶
　　柏陵城　在府南漢為侯國尋省漢書作柏暢¶
¶
　　辟陽城　在府西南三十里五代時營壘也晉開運¶
二年符彦卿等敗契丹於此¶
¶
　　白城　在府西南名勝志白城清苑鄉名¶
¶
<pb:KR2k0041_WYG_053-48b>¶
　　徐城　在安肅縣東九域志安肅縣有古徐城周景¶
王時大將徐峻所造又徐城在淶水縣北¶
¶
　　敵城　在安肅縣東南三十里相傳戰國趙將趙䓤¶
顔聚與秦將王翦相持處又空城在縣西南三十¶
里¶
¶
　　解王城　在安肅縣西北四十里¶
¶
　　桑邱城　在安肅縣西南括地志桑邱城俗名敬城¶
在遂城縣按遂城即在安肅縣西二十五里今為¶
<pb:KR2k0041_WYG_053-49a>¶
遂城社¶
¶
　　長安城　在定興縣西北二十五里寰宇記在易縣¶
東南二十七里¶
¶
　　百樓城　在定興縣西南二十五里相傳唐太宗征¶
遼還築城於此以息將士兵法百樓不攻遂以名¶
今為百樓村¶
¶
　　中人城　在唐縣西北古鮮虞地博物記唐關在中¶
人西北百里中人在縣西四十里張曜中山記中¶
<pb:KR2k0041_WYG_053-49b>¶
山郡初治中人城城中有山故亦謂之中山城水¶
經注復謂之廣唐城括地志中山故城一名中人¶
亭在縣西北四十里¶
¶
　　左人城　在唐縣西北博物記左人唐西北四十里¶
水經注&KR0740;水逕左人城南寰宇記左人亭即今唐¶
縣城¶
¶
　　鴻城　在唐縣西北七十里一名洪城其地有鴻城¶
社鴻山關九州志唐有鴻郎城相傳堯子丹朱所¶
<pb:KR2k0041_WYG_053-50a>¶
居¶
¶
　　符城　在唐縣西南舊志符城在縣西南四十里唐¶
河西岸符堅追慕容垂至此築後訛為伏城故今¶
驛名伏城¶
¶
　　王陵城　在唐縣西三十五里唐河東岸漢高帝困¶
於白登王陵援兵至此築¶
¶
　　灌嬰城　在唐縣西四十里唐河西岸與王陵城相¶
望即灌嬰所築¶
¶
<pb:KR2k0041_WYG_053-50b>¶
　　樂羊城　在唐縣西水經注&KR0740;水又東逕樂羊城北¶
魏使樂羊滅中山其故城中山所造故城得名¶
¶
　　賈復城　在唐縣北五十里漢賈復追銅馬五番賊¶
於此築俗訛為寡婦城元和志寡婦故城在唐縣¶
北九里¶
¶
　　軍城　在唐縣西北九十里宋楊延昭築城屯軍故¶
名明嘉靖中水衝城斷為二¶
¶
　　雹水城　在唐縣西三十里唐河東岸¶
¶
<pb:KR2k0041_WYG_053-51a>¶
　　大茂城　在唐縣西北一百里唐河北岸¶
¶
　　栁宿城　在慶都縣東南四十五里有栁宿村村西¶
二里有栁宿河¶
¶
　　堯城　在完縣西南八里有堯城社堯城村¶
¶
　　甘城　在完縣西北三里今有甘城村¶
¶
　　夏屋城　在完縣西北水經注蒲水逕安陽關下出¶
關北流又東流逕夏屋故城¶
¶
　　陽城　在完縣東南五十里水經注陽城故城在陽¶
<pb:KR2k0041_WYG_053-51b>¶
城淀西北蒲陰縣東南三十里¶
¶
　　朝陽城　在完縣西舊志縣西南十里有朝陽村¶
¶
　　郭丹城　在蠡縣東北四十里九域志宋與契丹築¶
以約和今名為和甸¶
¶
　　亞谷城　在雄縣東漢景帝封降王盧它為亞谷侯¶
即此地¶
¶
　　易京城　在雄縣西北漢公孫瓚所築¶
¶
　　楊闗城　在雄縣西宋楊延昭守三關時所築¶
¶
<pb:KR2k0041_WYG_053-52a>¶
　　祭過城　在安州西北水經注徐水東南逕一故城¶
北俗謂之祭過城¶
¶
　　安都城　在高陽縣西南三十八里舊志宋熙寧中¶
議移廣信軍於此因築此城¶
¶
　　三臺城　在新安縣西二十里城冢記燕趙分易水¶
為界築三臺城以耀武漢因置縣城周五里今遺¶
址尚存舊志城亦名劉盆子砦下有祠故城在縣¶
西北三十里¶
¶
<pb:KR2k0041_WYG_053-52b>¶
　　北平廢郡　在完縣東北漢置北平縣屬中山國後¶
魏改置北平郡北齊郡廢復置北平縣宋置北平¶
砦於故縣慶歴二年於北平砦置北平軍四年即¶
縣治置軍以砦屬焉後廢¶
¶
　　永寧廢縣　在滿城縣界漢末與魏析置永寧縣屬¶
高陽郡北齊移入清苑¶
¶
　　北新城廢縣　在安肅縣西南漢置舊志後魏去北¶
字北齊仍曰北新城縣尋省入清苑新志在縣西¶
<pb:KR2k0041_WYG_053-53a>¶
南二十里¶
¶
　　遂城廢縣　在安肅縣西燕武遂地後魏南營州地¶
隋置遂城縣宋置唐信軍金升為遂州後廢為遂¶
城縣𨽻保州元省入安肅後復置州而縣廢新志¶
在今縣西二十五里為遂城社¶
¶
　　新昌廢縣　在新城縣東三十里漢置屬涿郡後為¶
侯邑後漢廢唐復置屬𣵠州宋初因之後省寰宇¶
記漢新昌故城在固安縣南三十里¶
¶
<pb:KR2k0041_WYG_053-53b>¶
　　陸城廢縣　在蠡縣南漢置屬中山國武帝時為侯¶
邑後漢廢入蠡吾舊志陸城廢縣在今縣南十五¶
里魏隋時移今治又晉改博陵縣本合博陵陸城¶
為名¶
¶
　　歸義廢縣　在雄縣西北三十五里唐武德年以故易¶
縣地置屬𣵠州五代晉時仍曰歸義金併入歸¶
信¶
¶
　　晏城廢縣　在束鹿縣西隋書地理志鹿城開皇十¶
<pb:KR2k0041_WYG_053-54a>¶
六年又置晏城大業初廢¶
¶
　　光春宫　在安肅縣界金史章宗紀泰和三年勅行¶
宫名光春其朝殿曰蘭臯寢殿曰輝寧¶
¶
　　建春宫　在新安縣西南為金章宗行宫明改為行¶
太僕寺¶
¶
　　天寧臺　在安肅縣西黒山¶
¶
　　元武臺　在安肅縣馬哥莊¶
¶
　　北臺　在唐縣中山城北慕容垂都中山時登此以¶
<pb:KR2k0041_WYG_053-54b>¶
望馬耳雙峰¶
¶
　　天風臺　在唐縣西北葛洪山巔洪隱居修煉之所¶
¶
　　冷空臺　在葛洪山與天風臺對峙¶
¶
　　堯母臺　在慶都縣東按地志伊祁山堯母所居也¶
故築臺於此¶
¶
　　大宋臺　在蠡縣大宋村東¶
¶
　　百尺臺　在蠡縣大百尺村北¶
¶
　　城子臺　在雄縣東南八十里外高中平地勢特出¶
¶
<pb:KR2k0041_WYG_053-55a>¶
　　駐駕臺　在雄縣東七里周世宗駐蹕於此¶
¶
　　流星臺　在雄縣西三里¶
¶
　　涼馬臺　在雄縣西北三十里高數丈上容萬餘人¶
城塜記燕魏分易水為界築以耀武¶
¶
　　慷慨臺　在安州署内明嘉靖時知州張寅建取燕¶
趙慷慨之意¶
¶
　　望馬臺　在安州西北十二里宋楊延昭所築¶
¶
　　釣魚臺　在安州東北三里元隱士垂釣處¶
¶
<pb:KR2k0041_WYG_053-55b>¶
　　秋風臺　在安州城北燕丹送荆軻處¶
¶
　　高陽臺　在高陽縣東舊城宋曽布鎮高陽時築¶
¶
　　萬卷樓　在府治内元大帥賈輔建藏書數千卷延¶
郝經居之以肆其觀覽經有記¶
¶
　　横翠樓　在府治東北元張柔建¶
¶
　　鳴霜樓　在府治東北明宣德間知府張監建後守¶
章律叠石為臺建層樓於上¶
¶
　　卷石樓　在府北郭明知縣崔泌之築¶
¶
<pb:KR2k0041_WYG_053-56a>¶
　　應奎樓　在清苑儒學東南臺六丈結樓於巔下作¶
四洞可徃來俗為穿心樓¶
¶
　　宣化堂　在府治元順天路㕔事至元中治中周孟¶
戡建劉因有記¶
¶
　　讀書堂　在滿城縣抱陽山東北巖下唐張説讀書¶
處又讀書堂在鐵佛寺元郝經所居¶
¶
　　抱陽南軒　在滿城縣抱陽山繼至巷中宋紹聖間¶
邢仲良父子講業於此¶
¶
<pb:KR2k0041_WYG_053-56b>¶
　　碩果園　在府北郭明清苑令崔泌之築¶
¶
　　矮松園　在府城西南隅¶
¶
　　高氏園　在府城東北隅元郡人所創内有翠錦堂¶
¶
　　桃園　在博野杜家莊¶
¶
　　銅園　在博野縣苑村土黄色不毛後人以土炒煉¶
銅地始可藝¶
¶
　　衆樂園　在舊高陽城内宋曽布知瀛州時建¶
¶
　　洞賓池　在安肅縣南相傳吕仙曽浴此¶
¶
<pb:KR2k0041_WYG_053-57a>¶
　　鳯池　在舊高陽城西相傳顓頊時有鳯凰集此又¶
有洗馬池亦謂顓頊時浴天馬於此¶
¶
　　蓮花池　在府治南元張柔所鑿引鷄距河水建臨¶
漪亭於上明知府張烈文重修萬歴間知府查志¶
隆復拓其地増堂寢門廡庖厨臺榭扁曰水鑑¶
¶
　　本朝康熙丁亥知府李紳文重修雍正十一年奉¶
¶
　　旨各省設立書院即於此地修建増葺講堂書屋改名蓮¶
池書院又蓮花池在新安縣西南金章宗觀蓮處¶
<pb:KR2k0041_WYG_053-57b>¶
邑人張刺史光逺起臺於池北曰看花¶
¶
　　君子亭　在府蓮花池西通志紅蕖緑水亭築中央¶
為府中名勝¶
¶
　　水哉亭　在府城外西南隅水閘上明邑令崔泌之¶
建¶
¶
　　勞勞亭　在府北郭外明邑令崔泌之建今為皇華¶
亭¶
¶
　　擬江亭　在安肅縣南元大德中建¶
¶
<pb:KR2k0041_WYG_053-58a>¶
　　北海亭　在定興縣東南十五里明太常卿鹿善繼¶
講學之所茅元儀題¶
¶
　　紫泉亭　舊在新城縣西北隅明景泰年移入儒學¶
明倫堂後名文㑹亭¶
¶
　　解瀆亭　在唐縣漢靈帝陽嘉元年封為侯國後漢¶
書註解瀆亭在義豐縣東北¶
¶
　　三梁亭　在完縣水經注博水逕三梁亭南疑即古¶
勺梁也¶
¶
<pb:KR2k0041_WYG_053-58b>¶
　　濯纓亭　在完縣西五雲泉上宋神宗時建¶
¶
　　望山亭　在雄縣城内元皇統二年建後改為均樂¶
亭¶
¶
　　安郭亭　在祁州東南漢元朔五年封為侯國水經¶
注&KR0740;水逕安國亭南¶
¶
　　雲錦亭　在安州東南堤上元完顔安逺建¶
¶
　　安陽亭　在安州東南堤上明嘉靖間知州張寅建¶
¶
　　高陽關射亭　在高陽縣舊城宋初建¶
¶
<pb:KR2k0041_WYG_053-59a>¶
　　河橋亭　在高陽縣馬家河𢎞濟橋北馬崙建¶
¶
　　萬木亭　在高陽縣北門外邑人王揚建¶
¶
　　大人圃　在清苑治後與君子亭相對郡守徐曰仁¶
祀陽明先生¶
¶
　　射圃　在府隙地¶
¶
　　春圃　在府東門外歲迎春於此¶
¶
　　百花嶼　在府南雙溪之上¶
¶
　　白團衛村　在府西南舊志作白壇衛村石晉敗契¶
<pb:KR2k0041_WYG_053-59b>¶
丹於陽師還至白團衛¶
¶
　　亷梁村　在府西南十里宋咸平二年敗契丹於亷¶
梁路新志鷄水經此有石梁謂之亷梁¶
¶
　　黄村　在定興縣治故范陽縣地金大定六年以范¶
陽縣黄村置¶
¶
　　侯駝村　在慶都縣東二十里名勝志村産米香滑¶
異常稻¶
¶
　　盤古村　在完縣西北五十里分水山下舊志村為¶
<pb:KR2k0041_WYG_053-60a>¶
盤古氏故里¶
¶
　　荆軻里　在安肅縣赤魯村¶
¶
　　田光里　在安肅縣田村¶
¶
　　張豐里　在安肅縣又有張華里¶
¶
　　僊姑里　在安州即今祭頭村宋郝僊姑飛昇處¶
¶
　　古塘　在清苑城東四十里開公員外養魚池¶
¶
　　浣衣塘　在安肅縣白塔村舊志孟姜女浣衣處¶
¶
　　栁塘　在新城縣治後栁依北城春青獨早萬歴間¶
<pb:KR2k0041_WYG_053-60b>¶
知縣王好義栽栁千株築臺其中¶
¶
　　濼西莊　在滿城縣一畆泉旁宋程灝先世居此¶
¶
　　駐蹕莊　在新城縣西北三十五里元至治中英宗¶
遊畋至此俗呼為高密店¶
¶
　　陳平宅　在完縣北門¶
¶
　　雙栁居　在新安縣¶
¶
　　雲宿舎　在新安縣俱孫徴君奇逢寓舍¶
¶
　　麒麟塜　在安肅縣北舊志明永樂間來獻斃於此¶
<pb:KR2k0041_WYG_053-61a>¶
壘土成墳上建遊亭¶
¶
　　牛樁　在安肅縣西遂城南里許舊志以遂州城形¶
似牛故建此以鎮¶
¶
　　河間府¶
¶
　　武垣故城　在府城西南本趙地漢置縣屬涿郡隋¶
省唐復置後省寰宇記武垣城有二西武垣城在¶
郡西南三十八里城東微北又有東武垣城在郡¶
南二十五里府志武垣城在河間縣西南三十里¶
<pb:KR2k0041_WYG_053-61b>¶
肅寧縣境内去縣東南十餘里有内外二城俗名¶
元城遺址尚在¶
¶
　　州鄉故城　在府城東北漢置屬涿郡後省寰宇記¶
故城在今郡東北四十里¶
¶
　　束城故城　在府城東北本漢束州屬渤海郡晉屬¶
章武北齊廢隋置東城縣屬河間郡宋省為鎮尋¶
復置縣元置廵檢司明廢府志故城在府東北六¶
十里如林鄉其城舊有三重¶
¶
<pb:KR2k0041_WYG_053-62a>¶
　　趙都軍城　今府治(詳建置巻)¶
¶
　　樂成故城　在獻縣東南漢置為河間國治後漢省¶
尋復置晉魏皆曰樂成地理志故城在樂壽縣東¶
南六十里寰宇記後魏太和年間移縣治樂壽而¶
此城廢¶
¶
　　中水故城　在獻縣東南本漢縣屬𣵠郡北齊省漢¶
書地理志註在易&KR0740;二水間故名中水寰宇記故¶
城在樂壽縣西北三十二里齊天保七年省¶
¶
<pb:KR2k0041_WYG_053-62b>¶
　　阿武故城　在獻縣西北本漢縣屬涿郡後漢省寰¶
宇記故城在樂壽縣西北三十九里¶
¶
　　阜城舊城　在今阜城縣東漢置屬渤海郡舊唐書¶
地理志故城在今縣東二十里今城隋築寰宇記¶
齊天保年移今治¶
¶
　　弓高故城　在阜城縣南二十七里漢置屬河間國¶
晉省水經注故城在阜城西南¶
¶
　　蒲領故城　在阜城縣漢置屬渤海郡後漢省水經¶
<pb:KR2k0041_WYG_053-63a>¶
注衡漳又東逕蒲領縣故城南寰宇記故城在縣¶
北三里縣志在縣東北十里俗呼蒲領關魯城縣¶
北六十里亦名蒲領因東漢末黄巾之亂有蒲領¶
人寓此立城因名¶
¶
　　鄚縣故城　在任邱縣北三十里漢置縣屬涿郡唐¶
為鄚州開元中改鄚為莫明廢寰宇記廢鄚縣城¶
在鄚州東北三里¶
¶
　　阿陵故城　在任邱縣東北漢置屬涿郡寰宇記故¶
<pb:KR2k0041_WYG_053-63b>¶
城在縣東北二十里後魏孝昌三年常徙鄚縣理¶
此周宣德年復還舊治城遂廢¶
¶
　　高郭故城　在任邱縣西十七里漢置屬𣵠郡後漢¶
省寰宇記故城在鄚縣西南二十六里滹沱河經¶
其南面亦稱裏角城¶
¶
　　成平故城　在交河縣東漢置屬渤海郡後魏徙治¶
景城城廢寰宇記故城在景城縣南二十里九域¶
志竇建德嘗居此亦謂建德城¶
¶
<pb:KR2k0041_WYG_053-64a>¶
　　建成故城　在交河縣東漢置屬渤海郡後漢省寰¶
宇記故城在景城縣東南三十里¶
¶
　　臨津故城　在今寧津縣西漢胡蘇亭隋置胡蘇縣¶
唐改名臨津縣志故城在縣西南二十五里保安¶
鎮¶
¶
　　臨樂故城　在寧津縣北本趙地漢置縣後漢省水¶
經注無棣溝自南皮縣東逕樂亭北地理志之臨¶
樂故城也¶
¶
<pb:KR2k0041_WYG_053-64b>¶
　　修縣故城　在景州南漢修縣晉改為蓨唐屬冀州¶
元為景州治尋復為縣屬景州今省括地志故城¶
在今縣南十二里俗名南條城水經注清河又東¶
北逕修縣故城南縣志南條城在州南十三里又¶
有故城在州東九里¶
¶
　　修市故城　在景州北漢置屬渤海郡後漢省水經¶
注桑杜舊溝又東逕修市縣故城北地里風俗記¶
曰修縣西北二十里有修市城故縣也¶
¶
<pb:KR2k0041_WYG_053-65a>¶
　　重平故城　在呉橋縣南漢置屬渤海郡後漢省縣¶
志呉橋縣南三十里有重合城即重平之訛¶
¶
　　東光舊城　在今東光縣東漢置屬渤海郡金元為¶
景州治¶
¶
　　長河故城　在故城縣治即唐之白橋漢置廣川縣¶
北齊省隋改名長河唐元和年移就白橋於永清¶
河西岸置縣後又移置小胡城而此城廢¶
¶
　　歴縣故城　在故城縣北漢置屬信都國後漢省水¶
<pb:KR2k0041_WYG_053-65b>¶
經注清河又東北逕歴縣故城南廣川縣西北三¶
十里有歴城亭故縣也¶
¶
　　乞活城　在府城北六里郡國志晉大安中幷州刺¶
史東瀛公騰掠敵人萬户於山東恐有叛志築城¶
以居之任其乞活故名¶
¶
　　蕭陵城　在府西北五里縣志魏武垣有小陵城蓋¶
小蕭聲近而訛也¶
¶
　　高麗城　在府城西北十二里基址尚存¶
¶
<pb:KR2k0041_WYG_053-66a>¶
　　簡子城　在阜城縣東南三十里亦名東城圖經趙¶
簡子所築今名簡城¶
¶
　　定陽城　在阜城縣境内又名沙邱城俗訛為宅陽¶
城¶
¶
　　灄城　在任邱縣南二十六里舊志俗訛為謁城潞¶
志任邱有灄城是也¶
¶
　　古城　在寧津縣東四十里府志周迴五里内有土¶
臺相傳光武屯兵於此築¶
¶
<pb:KR2k0041_WYG_053-66b>¶
　　永州城　在寧津縣東縣志相傳隋末所置即今楊¶
盤鎮¶
¶
　　九城　在景州治西有邸閣内有晉蓚令孔□清德¶
碑¶
¶
　　西光城　在東光縣西三里寰宇記後魏葛榮畧取¶
其地對東光築城故名¶
¶
　　蠒城　在東光縣府志在縣東二十五里遺址尚存¶
¶
　　棘津城　在故城縣北後漢書郡國志廣川有棘津¶
<pb:KR2k0041_WYG_053-67a>¶
城¶
¶
　　景城廢縣　在獻縣東九十里漢置東漢省隋復置¶
宋省¶
¶
　　樂壽廢縣　在獻縣西南十里寰宇記後魏太和年¶
間移樂成縣於樂壽亭因名大業年又移今治¶
¶
　　長豐廢縣　在任邱縣東北唐置屬莫州宋省唐書¶
地理志本利豐開元十年更名¶
¶
　　龍&KR0725;廢縣　在景州東三十里漢置屬平原郡後漢¶
<pb:KR2k0041_WYG_053-67b>¶
省漢元朔五年封為侯國縣志弓高城外有龍&KR0725;¶
村即漢侯邑¶
¶
　　安陵廢縣　在呉橋縣西北漢置屬平原郡後漢省¶
地理風俗記修縣東四十里有安陵故縣¶
¶
　　將陵廢縣　在呉橋縣東南三十里趙塞鎮北¶
¶
　　侯井廢縣　在東光縣西漢置後漢省寰宇記在弓¶
高城西北三十五里房將池側池形窄小似井縣¶
置於側因名¶
¶
<pb:KR2k0041_WYG_053-68a>¶
　　日華宫　在獻縣漢河間獻王築以待學士者今廢¶
¶
　　金城宫　在獻縣隋竇建德建¶
¶
　　永樂行宫　在獻縣城東五里明永樂年建¶
¶
　　蒲縈臺　在府治後郡國志泰始皇東遊有蒲甚勁¶
用以繫馬故名亦名瀛州第一亭¶
¶
　　高陽臺　在府治東北與瀛臺相望宋曽布築¶
¶
　　瀛臺　在府治東南府志臺高五丈濶倍之四望極¶
逺與高陽臺相望後廢為駐旗臺¶
¶
<pb:KR2k0041_WYG_053-68b>¶
　　封臺　在獻縣有伯夷叔齊廟¶
¶
　　琴臺　在阜城縣府志阜城西墉下水中魏稽康彈¶
琴處¶
¶
　　望夫臺　在肅寧縣城北¶
¶
　　虞邱臺　在任邱縣北縣志漢吾邱壽王讀書處吾¶
虞聲相近遂訛為虞¶
¶
　　燕臺　在任邱香城舖之北今圯¶
¶
　　莎臺　在任邱城西兩莎之間巨臺並峙¶
¶
<pb:KR2k0041_WYG_053-69a>¶
　　七星臺　在寧津縣北十八里¶
¶
　　鳳凰臺　在寧津縣西北三十五里¶
¶
　　土臺　在寧津縣東四十里古城内¶
¶
　　峯臺　在寧津縣北三十里¶
¶
　　廣川臺　在景州東城上州志臺高三丈元縣尹吕¶
思誠移董子祠於此因名又名讀書堂¶
¶
　　祭風臺　在呉橋縣縣志臺在城南黄河堤上高數¶
丈舊有與㸃亭風景佳麗邑中最勝今皆頽廢¶
¶
<pb:KR2k0041_WYG_053-69b>¶
　　釣魚臺　在呉橋縣城西北二十里臺方里許遺址¶
猶存¶
¶
　　燕臺　在東光縣北二十里又名燕友臺畿輔舊志¶
魏曹丕築以燕友故名齊桓公北伐嘗射雉於此¶
亦名射雉臺¶
¶
　　胡蘇臺　在東光縣儒學東南高二丈周二十餘丈¶
又名鐘鼓臺¶
¶
　　吾與亭　在府城南門外堤上知府張問明建¶
¶
<pb:KR2k0041_WYG_053-70a>¶
　　一鑑亭　在府通濟橋北知縣夏之臣邢有忭建¶
¶
　　碧波亭　在獻縣東四十里即今官亭¶
¶
　　華陽亭　在阜城縣西晉嵇康學琴處上有琴臺¶
¶
　　洗心亭　在阜城縣東二十五里邑人大理卿周東¶
建¶
¶
　　觀蓮亭　在任邱縣北雄關内知縣倪璣建¶
¶
　　種玉亭　在任邱縣東解元金一鳳建¶
¶
　　胡蘇亭　在寧津縣寰宇記在臨津縣西南二十五¶
<pb:KR2k0041_WYG_053-70b>¶
里按今寧津即唐臨津¶
¶
　　居園亭　在故城縣東二里元高孟初載酒嬉遊處¶
¶
　　瀛州南樓　在府治唐沈佺期有望瀛州南樓寄逺¶
詩¶
¶
　　瀛海樓　在府治西南元至正間建明正德年移於¶
資勝寺前¶
¶
　　山雨樓　在呉橋縣治前明知縣劉鉞建順治年知¶
縣王家楫重修¶
¶
<pb:KR2k0041_WYG_053-71a>¶
　　雙豐樓　在故城後廢為雙豐臺¶
¶
　　成趣園　在獻縣舊志金梁子直隱居處學士党懷¶
英等詩文在焉日久湮没萬歴年居民掘得石刻¶
六方知縣張汝藴置之學宫目為墨寶¶
¶
　　一竹園　在任邱縣城東北二里明郎中張經建¶
¶
　　先春園　在任邱縣城東一里明太僕章甫建¶
¶
　　樂隱園　在任邱縣城東北隅明僉事劉勃建¶
¶
　　最古園　在任邱縣東南隅明郎中李禎垣建¶
¶
<pb:KR2k0041_WYG_053-71b>¶
　　石家園　在交河縣西縣志以石家園改置俗傳石¶
崇行舟處¶
¶
　　瀾園　在呉橋縣北城濠上范文忠公建内有快風¶
亭澄碧堂如石山房諸勝今廢¶
¶
　　禮鶴堂　在任邱縣城北三里明郎中邊仲建¶
¶
　　蘭谷草堂　在任邱縣知縣周瑢建¶
¶
　　君子館　在府城西北三十里金史地理志河間有¶
君子館¶
¶
<pb:KR2k0041_WYG_053-72a>¶
　　海月軒　在府城通濟橋旁¶
¶
　　桂巖山房　在任邱縣城東南隅明都御史邊憲建¶
¶
　　蘿月軒　在任邱城東明廵撫謝淮建¶
¶
　　劉炫宅　在府城内府志炫北齊人强記黙識五事¶
並用無所遺失宅久廢¶
¶
　　劉晝宅　在阜城縣南義門鄉¶
¶
　　扁鵲故宅　在任邱縣明志在廢莫州東門外有藥¶
王祖業莊又北三里有冡廟¶
¶
<pb:KR2k0041_WYG_053-72b>¶
　　高熲宅　在景州城北¶
¶
　　劉淑精舍　在獻縣東南括地志淑精舍在樂城淑¶
漢人隱居於此¶
¶
　　澹臺故居　在故城縣西南四十里澹村原屬武城¶
後縣移衛河東因改屬故城¶
¶
　　樂成　在府治劉仁軌封樂成男因名¶
¶
　　顧義鄉　在任邱莫州南二十五里¶
¶
　　長邱鄉　在任邱東北¶
¶
<pb:KR2k0041_WYG_053-73a>¶
　　順成鄉　在東光縣西北三十里漢昭帝封鈎弋夫¶
人父為順成侯即此¶
¶
　　詩經村　在府城西北三十里府志舊傳毛萇設教¶
處¶
¶
　　賈島村　在景州西南五十里舊志唐賈島祝髪於¶
雲蓋寺村基尚存¶
¶
　　董學村　在故城縣西北四十里縣志漢董仲舒下¶
帷處¶
¶
<pb:KR2k0041_WYG_053-73b>¶
　　孝子村　在故城縣元孝子侯秀故居¶
¶
　　劉長鄉故里　在河間縣治内¶
¶
　　安城故里　在東光縣漢竇太后故居¶
¶
　　御莊　在阜城縣南七里縣志莊為劉豫始生之地¶
¶
　　劉智社　在景州南三十里元蓨尹劉思誠行田至¶
此勸化社民¶
¶
　　天津府¶
¶
　　泉州故城　在府西北漢置縣屬漁陽郡後魏省水¶
<pb:KR2k0041_WYG_053-74a>¶
經注清河東北至泉州縣北入滹沱又沽河東南¶
逕泉州縣故城東王莽之泉調也¶
¶
　　漂榆故城　在府東水經注清河又東逕漂榆邑故¶
城南俗謂之角飛城趙記云石勒使王述煮鹽於¶
角飛即城異名矣¶
¶
　　乾寧故城　今青縣治(詳建置巻)¶
¶
　　參户故城　在青縣南漢元朔三年封河間獻王子¶
免為侯國後漢省元和志參户故城一名木門城¶
<pb:KR2k0041_WYG_053-74b>¶
在長蘆縣西北四十里輿地志中有大樹故名木¶
門¶
¶
　　盧臺故城　在青縣南寰宇記乾寧軍本古盧臺軍¶
地其盧臺故城在御河南七十步縣志盧臺城在¶
衛河之西南週迥三十里遺址尚存¶
¶
　　千童故城　在滄州東南漢置縣屬渤海郡後漢改¶
為饒安宋省為鎮水經注無棣溝又東南逕千童¶
縣故城東元和志饒安縣本漢千童縣即泰千童¶
<pb:KR2k0041_WYG_053-75a>¶
城始皇遣徐福將童男女千人入海求&KR0363;萊置此¶
城以居之故名¶
¶
　　定縣故城　在滄州東南漢置屬渤海郡後漢省水¶
經注地理風俗記饒安縣東南三十里有定鄉城¶
故縣也¶
¶
　　乾符故城　在滄州東本隋魯城縣屬河間郡唐改¶
為乾符後周併入清池名勝志魯城在州東北七¶
十里又三十里為乾符城州志乾符故城在州東¶
<pb:KR2k0041_WYG_053-75b>¶
北八十里¶
¶
　　南皮故城　在今南皮縣北秦置漢屬渤海郡後漢¶
為渤海郡治晉及後魏因之後移於今治續通典¶
南皮縣西去景州六十里縣北有迎河河北有南¶
皮城即漢晉渤海郡治史記齊桓公伐山戎至此¶
繕修皮革因築焉府志故城在縣東北八里¶
¶
　　高樂故城　在南皮縣東南董鎮村漢置屬渤海郡¶
後漢省水經注無棣溝又東逕新鄉城北即地理¶
<pb:KR2k0041_WYG_053-76a>¶
志高樂故城也寰宇記故城在縣東南三十里今¶
謂之思鄉城亦曰西鄉城¶
¶
　　高城故城　在鹽山縣南漢置屬渤海郡後漢曰高¶
成隋更名鹽山水經注無棣溝又東南逕高城縣¶
故城南寰宇記故城在鹽山縣南四十里縣志舊¶
城鎮在縣東北三十里馬大口¶
¶
　　栁縣故城　在鹽山縣東漢置屬渤海郡後漢省水¶
經注浮瀆又東北逕栁縣故城南寰宇記故城在¶
<pb:KR2k0041_WYG_053-76b>¶
鹽山東七十里府志在鹽山東五十里¶
¶
　　無棣故城　在慶雲縣東隋置屬渤海郡唐屬滄州¶
宋金元皆因之明廢縣志故城在今縣東南五里¶
周八里鬲津河東南¶
¶
　　黒堡城　在府西二十里地名稍直口¶
¶
　　吕彭城　在府西北二十里相傳彭越吕布嘗軍此¶
¶
　　軍糧城　在靜海縣東北一百六十里元海運時屯¶
糧之所¶
¶
<pb:KR2k0041_WYG_053-77a>¶
　　燕留城　在滄州東北括地志燕留故城在滄州長¶
蘆縣東北十七里即齊桓公分溝割燕君所至地¶
與燕因築此城故名燕留¶
¶
　　五壘城　在滄州南輿地志漢封河間獻王子雍為¶
景城侯五子分居城中因名¶
¶
　　麻姑城　在滄州北寰宇記麻姑城在乾符廢縣界¶
漢武東廵至此祀麻姑因名¶
¶
　　北皮城　在南皮縣西北水經注清河又北逕皮城¶
<pb:KR2k0041_WYG_053-77b>¶
東地理風俗記曰南皮城北五十里有北皮城¶
¶
　　甘羅城　在鹽山縣東南三十里望樹鎮西南故址¶
尚存¶
¶
　　合騎城　在鹽山縣北新志郛堤城在縣北七十五¶
里又名合騎城漢公孫敖封合騎侯即此¶
¶
　　荻苴城　在慶雲縣東新志在縣東接海豐縣界與¶
無棣城相對覆鬴河界其中相傳為龍且所據俗¶
名龍且城¶
¶
<pb:KR2k0041_WYG_053-78a>¶
　　興濟廢縣　在青縣東南三十里衛河東岸本范橋¶
鎮地金置縣屬滄州元併入㑹川縣復置¶
¶
　　本朝順治六年廢為鎮入青縣¶
¶
　　長蘆廢縣　今滄州治亦名幞頭城漢參户縣地隋¶
置長蘆縣屬河間郡唐屬滄州宋省¶
¶
　　清池廢縣　在滄州東南四十里本漢浮陽縣隋改¶
為清池唐移滄州來治宋金元皆因之明省入州¶
¶
　　浮水廢縣　在滄州東五十里隋置屬渤海郡後省¶
<pb:KR2k0041_WYG_053-78b>¶
入鹽山唐復置屬滄州貞觀初省¶
¶
　　章鄉廢縣　在滄州東南漢置屬渤海郡後漢省寰¶
宇記十三州志饒安縣東南二十里有童鄉亭葢¶
即章鄉也¶
¶
　　中邑廢縣　在滄州界漢置屬渤海郡後漢省¶
¶
　　海津鎮　今府治元延祐三年置鎮至正九年立鎮¶
撫司明永樂初由此下滄州二年築城置戍立天¶
津左右三衛¶
¶
<pb:KR2k0041_WYG_053-79a>¶
　　釣臺　在青縣北六里名勝志宋時置砦於此¶
¶
　　鳯凰臺　在靜海縣西五里¶
¶
　　望海臺　在滄州東北一名漢武臺俗云漢武帝廵¶
海上所築唐太宗自高麗班師次漢武臺顧問侍¶
臣對曰是燕齊之士為漢武求仙處新志望海市¶
臺在州東四十里¶
¶
　　釣魚臺　在南皮縣西十里相傳呂尚困棘津時釣¶
此¶
¶
<pb:KR2k0041_WYG_053-79b>¶
　　醼友臺　在南皮縣北半里寰宇記魏文帝與呉質¶
等重遊南皮築此臺醼友故名又名射雉臺¶
¶
　　石苞臺　在南皮縣南十三里城冢記南皮有石苞¶
墓即此¶
¶
　　觀臺　在南皮縣東四里寰宇記袁譚所築魏武擒¶
譚於此¶
¶
　　武帝臺　在鹽山縣東北七十里韓村鎮東三十里¶
此南臺也¶
¶
<pb:KR2k0041_WYG_053-80a>¶
　　文星臺　在慶雲縣東南隅舊志高可逺眺清曉見¶
日出海炯然奇觀也¶
¶
　　延陵臺　在慶雲縣西南七里旁有季札長子墓¶
¶
　　峭帆亭　在青縣盧臺城中¶
¶
　　盟亭　在滄州南古燕齊之界二國嘗盟此¶
¶
　　遇士亭　在南皮縣西北三里相傳暴勝之遇雋不¶
疑處¶
¶
　　將相鄉　在舊滄州東南有程家林以唐程日華父¶
<pb:KR2k0041_WYG_053-80b>¶
子相繼居此故名¶
¶
　　平津鄉　在鹽山縣南四十二里漢封丞相公孫宏¶
為平津侯即此¶
¶
　　高適故里　在南皮縣東南六十里今改夜珠高家¶
¶
　　石崇宅　在南皮縣城内¶
¶
　　清風樓　在滄州晉泰康中建元薩天錫錄囚駐節¶
於此有清風樓詩又望瀛樓在州西門外昔為一¶
郡之觀今廢¶
¶
<pb:KR2k0041_WYG_053-81a>¶
　　刁公樓　在南皮縣東南七十里一名尚書樓晉尚¶
書刁協故居¶
¶
　　魏家莊　在南皮縣西六里元至正年董搏霄守長¶
蘆屯兵於此¶
¶
　　曹公固　在南皮縣東南二里曹操因京兆雋不疑¶
家為固以攻袁氏因名¶
¶
　　韓信壘　在慶雲縣南二十里與荻苴城相對相傳¶
韓信自趙下齊道經於此俗呼掛甲口¶
<pb:KR2k0041_WYG_053-81b>¶
¶
¶
¶
¶
¶
¶
¶
¶
　　畿輔通志卷五十三¶
¶
